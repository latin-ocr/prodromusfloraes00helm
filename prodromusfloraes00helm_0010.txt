6

Septentrionem versus hic tractus, jugis et declivibus
praeditus, in montes cIrca Kynau descendit, et amoeni-
tate et vegetatione insignes.

Mons zopothicus, ex granito, Serpentino superimpo-
sito, formatus, universae Silesiae inferiori eximio orna-
mento est, et, quum prima sit ex planitie elevatio, etiam
stirpes nonnullas raras praebet.

Plantis rarioribus etiam magis abundat mons, quem
»Geiersberg« incolae appellant, valle tantum angusta alta-
que a Monto zopothico disjunctus,

Restat, ut mentionem faciam montium, qui Strigoviam
ornant, atque Fuerstensteiniae‚ cujus amoenitas ab omnibuS‚
qui viderunt, celebratur.

Solas eas species recepi, quas rite cognoveram, vel
quas, a me quidem visas, sed non satis examinatas, ulf·
teriori observationi commendandas existimaveram3 omnes
a me non visas, pluresque manu nimium levi exstructas,
consulto praeterii, ne certa incertis miscerentur. Herbas
quoque recepi, quas homines in ipsorum usum copiosius
colunt, et quum Aeotyledoneae Vasculares facile cognosci
possint, eas quoque hisce pagellis adjiciendas censui. Dis-
positio systematica hujus prodromi fundamentis Systematis
naturalis Candolleani adaptata est. Loca stirpium natalia
ex herbario meo hausi. Earum plantarum, quae ubique
occurrunt, loca natalia ob spatii angustias haud notavi.

Jam vero satis me excusatum ratus, nihil reliquum
habeo, quam ut lectoris, si quem habiturus sim, benevo-
lentiam in pagellis hisce dijudicandis exorans, ad ipsum
accedam propositum. Scriptum autem est hoc opusculum,
ut notitia specierum adjuvetur et augeatur3 quod si im-
petraverim, id, quod volui, me assecutum esse fatebor.

-Q-—h -

